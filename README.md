# Exit Exam MVC - System Administrator

นายจำปีเป็น System Administrator ที่คอยเก็บข้อมูลการใช้งานทรัพยากรของ Server Farm ขององค์กรแห่ง
หนึ่ง วันนี้นายจำปีต้องการพัฒนาระบบแสดงผล “การใช้งานหน่วยประมวลผล (CPU Utilization)” เป็นลักษณะ
การพล็อตกราฟเส้น แต่นายจำปีไม่มีความรู้ด้านวิศวกรรมซอฟท์แวร์มากเพียงพอ โดยเฉพาะความรู้ด้าน MVC 
(Model-View-Controller) ดังนั้นนายจำปีจึงทิ้งความต้องการของระบบและตัวอย่างข้อมูลการใช้งานหน่วย
ประมวลผลที่เขาเคยเก็บเอาไว้ด้านล่าง โดยหวังว่าใครสักคนจะมาอ่าน แล้วเอาระบบนี้ไปทำ (ใช่! คุณนั่นแหละ!)
ความต้องการของโจทย์ (Requirements)
1) เขียนโปรแกรมโดยใช้แนวคิด MVC (Model-View-Controller) Design Pattern หรือแนวคิดอื่น ๆ ที่
คล้ายคลึง โดยใช้ภาษาโปรแกรมใดก็ได้
2) ระบบต้องการแสดงผลกราฟเส้น แต่ในที่นี้ ไม่จำเป็นต้องแสดงผลจริงแต่อย่างใด ให้เก็บข้อมูลใน
ฐานข้อมูลเพื่อเตรียมนำไปแสดงผลเท่านั้น โดยข้อมูลจะประกอบด้วยเวลา (หน่วยเป็นวินาที) และ CPU 
ที่ใช้ (หน่วยเป็นจำนวนคอร์) ต้องสร้างฐานข้อมูลจำลองขึ้นมาเพื่อเก็บข้อมูลข้างต้น โดยมีโครงสร้างของ
ฐานข้อมูลที่สามารถเก็บข้อมูลได้อย่างเพียงพอ (ฐานข้อมูลจำลองสามารถใช้งานได้ทั้งฐานข้อมูลแบบ 
Relational หรือ NOSQL หรือ JSON File หรือ CSV File หรือวิธีการอื่น ๆ ขึ้นอยู่กับความถนัด แต่ต้อง
มีโครงสร้างของข้อมูลครบถ้วนตามที่โจทย์กำหนดให้)
3) พัฒนาส่วนเชื่อมประสานกับผู้ใช้ (User Interface) เพื่อรับข้อมูลวินาทีและจำนวน CPU ที่ใช้ โดย
ตรวจสอบความถูกต้องของค่าที่ใส่เข้ามาตามสมควร เช่น จำนวน CPU ต้องเป็นจำนวนเต็ม และข้อมูล
วินาทีต้องมากกว่าค่าล่าสุดที่เก็บไว้ เนื่องจากข้อมูลกราฟควรมีระยะห่างด้านเวลาที่ชัดเจน ดังนั้น การเก็บ
ข้อมูลจะมีความละเอียดในการเก็บทุก 5 วินาที หากข้อมูลที่เก็บมาหารด้วย 5 ไม่ลงตัว ให้เก็บข้อมูลเป็น
วินาทีที่หารด้วย 5 ลงตัวเป็นตัวต่อไป เช่น วินาทีที่ 2.5 ให้เก็บเป็นวินาทีที่ 5, วินาทีที่ 5.1 ให้เก็บเป็น
วินาทีที่ 10 เป็นต้น
4) การแสดงผลการใช้งาน CPU จะเลือกการใช้งาน CPU ที่สูงที่สุดในช่วงเวลานั้น ๆ มาแสดงเท่านั้น ดังนั้น 
หากข้อมูลในช่วงวินาทีเดียวกัน (จากความต้องการข้อ 3) มีหลายค่า ให้เก็บเฉพาะค่า CPU ที่สูงที่สุด
เท่านั้น
5) พัฒนาส่วนเชื่อมประสานกับผู้ใช้ (User Interface) เพื่อแสดงผลค่า 15 ค่าล่าสุด หากมีไม่ถึงให้แสดง
เท่าที่มี
การส่งคำตอบสำหรับข้อนี้
1) ส่ง Source Code ของโปรแกรมดังกล่าวทั้งหมด
2) ส่ง Script สำหรับการสร้างฐานข้อมูล (หากมี)
3) ข้อความอธิบายการทำข้อสอบแต่ละส่วน ในคอมเมนต์ของ Google Classroom ซึ่งประกอบด้วย ไฟล์ที่
ส่งมาไฟล์ใดทำหน้าที่อะไรใน MVC และทำงานร่วมกันอย่างไร และทำข้อสอบข้อที่เท่าไห
